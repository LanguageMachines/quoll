Friese sportverenigingen hebben veel vragen over kunstgras. Tot afgelastingen van trainingen en wedstrijden leidt dit voorlopig niet, zo blijkt uit een rondgang langs de (kunstgras)velden. Een paar verenigingen buiten de provincie, zoals VV Glimmen uit Groningen en Pelikaan uit Zwijndrecht, stoppen voorlopig wel met voetballen op kunstgras. Dit naar aanleiding van het tv-programma Zembla, dat woensdag meldde dat de rubberkorrels die bij veel velden worden gebruikt mogelijk kankerverwekkende stoffen bevatten. Ophef De uitzending van Zembla zorgt voor veel . Ook de besturen van Friese sportverenigingen krijgen vragen van bezorgde leden en ouders. ,,Na het bekijken van de uitzending van Zembla rijzen de nodige vragen. Kan er nog wel veilig worden getraind en gevoetbald?”, schrijft het bestuur van de Leeuwarder voetbalclub Blauw Wit ‘34 bijvoorbeeld. ,,Wij blijven de richtlijnen en aanbevelingen van de KNVB vooralsnog volgen. Dat betekent dat trainingen en wedstrijden doorgaan. Het spreekt voor zich dat ouders of spelers uiteindelijk zelf beslissen of zij wel of niet deel willen nemen.” KNVB Volgens de  kan er gewoon op kunstgras worden gespeeld. De voetbalbond baseert zich op het Rijksinstituut voor Volksgezondheid en Milieu (RIVM), dat stelt dat er bij het sporten op met rubberkorrels ingestrooide kunstgrasvelden geen risico voor de gezondheid is. Wel heeft het RIVM van minister Edith Schippers (Sport) de opdracht gekregen om de gegevens . De resultaten moeten voor het einde van dit jaar bekend zijn. Veel clubs, zoals SC Franeker en Buitenpost, onderhouden nauw contact met de gemeente. ,,In overleg met de gemeente en bonden nemen we maatregelen, als de situatie daarom vraagt”, stelt Buitenpost. Dat geldt ook voor Sint Annaparochie. ,,Wij blijven van ons hoofdveld gebruikmaken.” VC Trynwâlden heeft donderdag al overleg gevoerd met de gemeente Tytsjerksteradiel, die eigenaar is van het kunstgrasveld. ,,De gemeente heeft laten weten dat zij in afwachting zijn van een reactie van het RIVM. Tot die tijd kan er gewoon op de voetbalvelden worden gespeeld. Voor aankomend weekend worden er dan ook gewoon wedstrijden ingepland op ons hoofdveld.” Kurkkorrels  zijn er bij verenigingen die momenteel een kunstgrasveld laten aanleggen. Balk, DWP en Geel Wit kiezen nu mogelijk voor een mat met kurkkorrels, in plaats van rubbelkorrels. Eerstgenoemde velden zijn zo’n 15.000 euro duurder. Wilt uzelf of laat u uw kind voorlopig niet meer op kunstgras sporten? Mail naar