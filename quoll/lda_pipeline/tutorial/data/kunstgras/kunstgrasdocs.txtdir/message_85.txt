Beste leden,   Zoals jullie waarschijnlijk wel gehoord of gezien hebben is er ophef ontstaan door de uitzending van Zembla woensdag 5 oktober jl. over het gebruik van gemalen autobanden (de rubberkorrels) in kunstgrasvoetbalvelden. Ook WDS gebruikt dit type infill in het kunstgrasveld (rubbergranulaat).   In het programma werd gesuggereerd dat langdurige blootstelling aan de rubberen korrels schadelijk is voor de volksgezondheid. Het bestuur van WDS heeft naar aanleiding van de uitzending ook ernstige bedenkingen bij het RIVM-onderzoek van tien jaar geleden dat weinig betrouwbaar lijkt.   Voor de duidelijkheid: dat het betreffende onderzoek niet overtuigend aantoont dat de blootstelling aan rubberkorrels in kunstgras geen gezondheidsrisico’s geeft, wil niet zeggen dat de blootstelling aan rubberkorrels in kunstgras wél een risico vormt. Ook dat is niet wetenschappelijk aangetoond. Nieuw onderzoek is dus nodig om te bepalen hoe de vork in de steel steekt.   Zowel de gemeente Bodegraven-Reeuwijk als de KNVB heeft gisteren in een communiqué aan alle verenigingen laten weten op het standpunt te staan dat het nog steeds achter het onderzoek staat van het RIVM en er gewoon gevoetbald kan worden. Er zal de komende week om de tafel gezeten worden met onder andere het RIVM, de GGD en de kunstgrasfabrikanten om de bevindingen van Zembla te bespreken.   Op de site van Zembla vind je meer tips en info. Zo adviseert het RIVM om na het sporten goed te douchen.   Zembla: http://zemblaextra.vara.nl/gevaarlijk-spel - !/hoe-bescherm-ik-mezelf-of-mijn-kind KNVB: http://www.knvb.nl/nieuws/organisatie/berichten/20742/kunstgras-en-rubbergranulaat-vragen-en-antwoorden Gemeente ReBo: https://gemeente.bodegraven-reeuwijk.nl/sporten-op-kunstgras-en-gezondheid