De gemeente Groningen ziet geen reden om te stoppen met sporten op kunstgras. Dit is een reactie op de uitzending van Zembla over de gezondheidsrisico's van rubberenkorrels op voetbalvelden van kunstgras. In de uitzending werd het ontbreken van gedegen onderzoek naar de gezondheidsrisico's van rubberenkorrels aan de kaak gesteld. Ouders en sportclubs maken zich zorgen over de onduidelijkheid van de onderzoeken en de mogelijke gezondheidsrisico's van het spelen op kunstgras. De gemeente geeft aan zich te baseren op een RIVM-rapport uit 2008 waarin is gesteld dat kunstgrasvelden veilig zijn en ziet daarom geen reden om te stoppen met sporten op kunstgras.Lees ook: Ouders willen duidelijkheid over kunstgras