De gemeente Hof van Twente volgt, net als Sportclub Markelo, de ontwikkeling rondom rubbergranulaat op de voet. Clemens Volker, beleidsmedewerker accommodaties bij de gemeente Hof van Twente, is bereikbaar mocht u vragen hebben over de kunstgrasvelden.Â  Kunstgras met rubbergranulaat: wat nu? Het televisieprogramma Zembla besteedde op 5 oktober aandacht aan het gebruik van SBR rubbergranulaat in kunstgrasvelden bij sportverenigingen. De samenstelling van de rubberkorrels staat nu ter discussie. De korrels, waar onder meer gemalen autobanden in zitten, kunnen mogelijkgezondheidsproblemen geven. Ruim 90% van alle circa 2.000 kunstgrasvoetbalvelden in Nederland, is ingestrooid met SBR rubber. Welk onderzoek is er gedaan? Zoals in veel gemeenten, liggen er in Hof van Twente ook velden die zijn ingestrooid met SBR rubberkorrels. Hof van Twente heeft er 9. Het RIVM (Rijksinstituut voor Volksgezondheid en Milieu) heeft in 2006 onderzoek gedaan naar de veiligheid van rubbergranulaat. Uit de beoordeling bleek dat de korrels geen risico's met zich meebrengen voor de gezondheid van mensen die sporten op kunstgrasvelden. De Vereniging Sport en Gemeenten (VSG) en het RIVM hebben naar aanleiding van het onderzoek aangegeven geen belemmeringen te zien voor het gebruik van SBR rubber. Daarom heeft de gemeente Hof van Twente besloten om ook dit type instrooimateriaal te gebruiken. Wordt er nieuw onderzoek uitgevoerd? Door de nieuwe ontwikkelingen heeft de Europese Commissie aan het EHCA (European Chemicals Agency) opdracht gegeven om onderzoek te doen naar de samenstelling van het rubbergranulaat en de effecten hiervan op de gezondheid van mensen. De uitkomst daarvan is nog niet bekend, de resultaten van het onderzoek worden rond februari 2017 verwacht. Wat is de situatie in Hof van Twente? In Hof van Twente ligt op de volgende velden kunstgras met rubbergranulaat: sportpark 't Piepwillem (VV Twenthe), 2 velden sportpark 't Doesgoor (SV Hector) 1 wedstijdveld en 1 oefenhoek sportpark Heeckeren (GFC)1 oefenhoek sportpark Scheetheuvel (Rood Zwart)1 veld sportpark de Mors (SV Delden) 1 veld sportpark Endemansdijk (Sportclub Markelo)1 veld sportpark Rupertserve (WVV) 1 veld De andere kunstgrasvelden in Hof van Twente zijn zandvelden of zijn ingestrooid met een ander materiaal (kurk). Waarom worden rubberkorrels gebruikt? De rubberkorrels zorgen ervoor dat het kunstgrasveld dezelfde eigenschappen krijgt als een gewoon (natuur)grasveld, zodat de bal niet te snel rolt en niet te hoog stuitert. Rubbergranulaat is fijngemalen rubber. Dit wordt vaak gemaakt van oude rubberproducten zoals versnipperde autobanden. Wat doet de gemeente Hof van Twente? Als uit het onderzoek door de Europese commissie blijkt, dat er onacceptabele gezondheidsrisico's zijn, dan zullen de eisen worden aangepast. Zo ver is het nog niet. Ook de gemeente Hof van Twente ziet de resultaten van de Europese commissie met veel belangstelling tegemoet. Wij willen uiteraard graag weten hoe het precies zit. Of en wat er eventueel met deze velden zou moeten gebeuren, kan worden bepaald nadat de uitkomsten van het onderzoek van de Europese commissie bekend zijn. Vragen? Hebt u vragen, neem dan contact op met Clemens Volker, beleidsmedewerker accommodaties bij de gemeente Hof van Twente, telefoonnummer (0547)857320 of mailadres: c.volker@hofvantwente.nl. Mededeling RIVM Sporten op kunstgrasvelden Het RIVM begrijpt de onrust die is ontstaan naar aanleiding van de uitzending van Zembla over de veiligheid van het sporten op kunstgrasvelden. Op basis van de bestudeerde informatie verwacht het RIVM niet dat de toepassing van rubbergranulaat op kunstgras zal leiden tot risico's voor de gezondheid. Er is nu geen reden om te stoppen met sporten op deze velden. Op verzoek van het ministerie van VWS is in januari 2016 nog eens kritisch naar de studie-opzet van de bij Zembla omstreden INDUSTOX studie gekeken. Het RIVM concludeert dat er PAKs uit rubbergranulaat kunnen vrijkomen, er zijn echter geen aanwijzingen dat dit leidt tot een gezondheidsrisico voor de sporter. Wel heeft het RIVM aanbevolen aan het Ministerie om alle nieuwe informatie te evalueren. Het is dan ook goed dat het European Chemical Agency (ECHA) in opdracht van de Europese Commissie onderzoek doet naar de risico's van rubbergranulaat. De uitkomsten hiervan worden begin 2017 verwacht."