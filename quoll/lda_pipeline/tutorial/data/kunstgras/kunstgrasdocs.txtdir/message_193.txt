Woensdagavond 5 oktober werd er in de uitzending van Zembla gewag gemaakt van het feit dat de kunstgrasvelden in Nederland door het gebruik van rubber van versnipperde autobanden gevaar zou kunnen inhouden voor de volksgezondheid. Er is kritiek op eerder gedaan onderzoek hiernaar wat aangaf dat er geen risico’s waren; dat onderzoek zou onvoldoende representatief zijn. In een onlangs gehouden vergadering met de SRO/Gemeente (Gemeente is eigenaar van de velden) werd ons te kennen gegeven dat de kunstgrasvelden in Haarlem voldoen aan de strengste eisen van kwaliteit en wet. Omdat wij ook erg bezorgd zijn, hebben wij de gemeente nogmaals gevraagd om haar standpunt en inmiddels heeft zij via de wethouder gereageerd. Zie ook “link naar brief” De KNVB is van mening dat “hoewel in de uitzending van Zembla niet wetenschappelijk wordt aangetoond dat de rubberen korrels gezondheidsrisico’s met zich mee brengen, de bevindingen van Zembla zorgvuldig bekeken moeten worden en indien nodig er vervolgonderzoek moet komen”. Zie http://www.knvb.nl/nieuws/organisatie/berichten/20740/knvb-bevindingen-zembla-zorgvuldig-bekijken Op deze zelfde website geeft de KNVB aan te vertrouwen op verschillende onderzoeken van het RIVM waarin werd aangetoond dat “kunstgras veilig is”. Op basis van het standpunt van de KNVB en de gemeente heeft het bestuur van DSS besloten om (vooralsnog) geen maatregelen te treffen om wedstrijden op ons complex te verbieden. Tevens staan wij op het standpunt dat dit gemeente of landelijk breed dient te worden opgepakt. Voor meer vragen over dit onderwerp, zie http://www.knvb.nl/nieuws/organisatie/berichten/20742/kunstgras-en-rubbergranulaat-vragen-en-antwoorden Met vriendelijke groet, Aart Louwrier Voorzitter DSS Voetbal aartlouwrier@dssvoetbal.nl