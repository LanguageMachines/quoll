Naar aanleiding van de uitzending van Zembla maken ook wij ons als bestuur van de VV Rottevalle zorgen. Onze kunstgrasvelden zijn eigendom van de gemeente Smallingerland en zij hebben onderstaand bericht aan ons meegedeeld. De uitzending van Zembla woensdagavond over mogelijke schadelijke gevolgen van sporten op kunstgras met rubbergranulaat heeft geleid tot de nodige vragen en onrust. Donderdagmiddag heeft het RIVM (Rijksdienst voor Volksgezondheid en Milieu) een verklaring opgesteld waarin het volgende wordt gezegd. "Op basis van de bestudeerde informatie verwacht het RIVM niet dat de toepassing van rubbergranulaat op kunstgras zal leiden tot risico's voor de gezondheid. Er is nu geen reden om te stoppen met sporten op deze velden." Het RIVM geeft in dezelfde verklaring aan aan te dringen op nieuw onderzoek. De gemeente Smallingerland heeft besloten om dit onderzoek af te wachten. Zij gaan geen eigen onderzoek uitvoeren. Ook vanuit de KNVB is gereageerd: "Wij hechten er waarde aan jullie te informeren en aan te geven dat uit eerdere onderzoeken van het RIVM niet gebleken is dat spelen op kunstgrasvelden gezondheidsrisico’s met zich meebrengt. En dat de velden dus gebruikt kunnen worden om op te spelen en trainen." De trainingen en wedstrijden op kunstgras gaan dan ook gewoon door. Zodra we meer informatie hebben, laten we het u weten. Bestuur VV Rottevalle Hieronder de officiële reactie van het RIVM: