Naar aanleiding van het tv programma Zembla van 5 oktober over mogelijke gezondheidsrisico’s van rubberen korrels in kunstgrasvelden het volgende: Wij als bestuur van Sportclub Markelo begrijpen de onrust die er ontstaan is door dit programma. Wij volgen de hele situatie op de voet. De kunstgrasvelden (ook die van ons) voldoen aan wettelijk normen en eisen van de KNVB, FIFA en het RIVM, het rijksinstituut voor volksgezondheid en milieu. Dit kennisinstituut heeft op basis van meerdere onderzoeken vastgesteld dat er geen gezondheidsrisico’s voor sporters zijn. De KNVB laat op hun site ook weten dat er op feitelijk advies en informatie van het RIVM geen gezondheidsrisico’s zijn en er ook gewoon op deze kunstgrasvelden gespeeld kan worden. Hoewel er geen wetenschappelijk bewijs is dat aantoont dat rubberen korrels kankerverwekkend zijn zal er meer onderzoek komen. De uitkomst hiervan wordt verwacht in februari 2017. Dat draagt bij aan meer zekerheid over veiligheid en gezondheid. In het programma werd ook het alternatief van kurk aangehaald. Dit zou goed zijn. Wij bij Sportclub Markelo hebben wel een onderlaagje van rubber, maar de werkelijke bovenlaag is van kurk. Voor meer informatie: KNVB.nl Namens het bestuur, Bertus Bloemendal