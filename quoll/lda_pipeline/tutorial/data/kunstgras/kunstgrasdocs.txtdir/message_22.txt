De wethouder sport van gemeente Noordoostpolder heeft sportclubs bericht door te zullen gaan met de aanleg van kunstgrasvelden. Dit naar aanleiding van een reactie van het RIVM op berichtgeving over kankerverwekkende stoffen. Het Rijksinstituut voor Volksgezondheid en Milieu (RIVM) deelt op haar website mee de onrust te begrijpen die is ontstaan naar aanleiding van de uitzending van Zembla over de veiligheid van het sporten op kunstgrasvelden. Op basis van de bestudeerde informatie verwacht het RIVM niet dat de toepassing van rubbergranulaat op kunstgras zal leiden tot risico’s voor de gezondheid. Er is nu geen reden om te stoppen met sporten op deze velden. Op verzoek van het ministerie van VWS is in januari 2016 nog eens kritisch naar de studie-opzet van de bij Zembla omstreden IndusTOX studie gekeken. Het RIVM concludeert dat er PAKs uit rubbergranulaat kunnen vrijkomen, er zijn echter geen aanwijzingen dat dit leidt tot een gezondheidsrisico voor de sporter. Wel heeft het RIVM aanbevolen aan het Ministerie om alle nieuwe informatie te evalueren. Het is dan ook goed dat het European Chemical Agency (ECHA) in opdracht van de Europese Commissie onderzoek doet naar de risico’s van rubbergranulaat. De uitkomsten hiervan worden begin 2017 verwacht. Laatste nieuws kunstgrasvelden. | SV Ens afdeling veldvoetbal https://t.co/mNOsrAhk1K — SV Ens (@sv_ens) October 9, 2016