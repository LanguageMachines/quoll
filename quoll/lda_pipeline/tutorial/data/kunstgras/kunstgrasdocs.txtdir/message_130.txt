Van de kunstgrasvelden is landelijk 90% met dit SBR-rubber korrels van gemalen autobanden ingestrooid. In Enschede bevatten alle voetbal kunstgrasvelden SBR-granulaat. De andere kunstgrassportvelden (hockey, korfbal) bevatten geen rubbergranulaat. Onderzoek 2006: geen risico’s Het RIVM (Rijksinstituut voor Volksgezondheid en Milieu) heeft in 2006 onderzoek gedaan naar de veiligheid van rubbergranulaat. Daaruit bleek dat de korrels geen risico’s met zich meebrengen voor de gezondheid van mensen die sporten op kunstgrasvelden. De Vereniging Sport en Gemeenten (VSG) en het RIVM zagen geen belemmeringen voor het gebruik van SBR rubber. Daarop heeft de gemeente Enschede besloten om ook dit type instrooimateriaal te gebruiken. Begrip voor onrust De gemeente begrijpt de onrust die is ontstaan naar aanleiding van de uitzending van Zembla over de veiligheid van het sporten op kunstgrasvelden. Op basis van de bestudeerde informatie verwacht het RIVM niet dat de toepassing van rubbergranulaat op kunstgras zal leiden tot risico’s voor de gezondheid. Er is nu geen reden om te stoppen met sporten op deze velden, aldus het RIVM. Nieuw onderzoek, uitslag begin 2017 Op verzoek van het ministerie van VWS is in januari 2016 nog eens kritisch gekeken naar de studie-opzet van de bij Zembla omstreden INDUSTOX studie. Het RIVM concludeert dat er polycyclische aromatische koolwaterstoffen (PAK’s) uit rubbergranulaat kunnen vrijkomen, er zijn echter geen aanwijzingen dat dit leidt tot een gezondheidsrisico voor de sporter. Wel heeft het RIVM aanbevolen aan het Ministerie om alle nieuwe informatie te evalueren. Het European Chemical Agency (ECHA) doet in opdracht van de Europese Commissie onderzoek naar de risico’s van rubbergranulaat. De uitkomsten hiervan worden begin 2017 verwacht. Standpunt gemeente Enschede Voor de gemeente Enschede is het belangrijk dat inwoners veilig en gezond kunnen sporten, en in dit geval voetballen op de kunstgrasvelden. We houden het nieuwe onderzoek en landelijke ontwikkelingen dan ook nauwkeurig in de gaten. We wachten de resultaten af van het ECHA-onderzoek af om te bepalen of maatregelen nodig zijn. Tot die tijd volgen we de lijn van het RIVM en kunnen de kunstgrasvelden gewoon worden gebruikt. Vragen? Meer vragen en antwoorden over kunstgrasvelden leest u in de informatie van  het RIVM Vereniging Sport en Gemeenten heeft op haar website www.sportengemeenten.nl een tijdelijk dossier over kunstgrasvelden aangelegd. Voetbalclubs kunnen via de website van de KNVB terecht voor informatie en vragen.. Hebt u nog andere vragen, dan kunt u terecht bij Sportaal, telefoon 053 – 488 89 00 of e-mail email protected