De KNVB maakt zich zorgen over de mogelijke gezondheidsrisico’s van rubberen korreltjes die verwerkt zijn in kunstgrasvelden. Aanleiding voor de zorgen van de bond is de uitzending van Zembla van vanavond. Woensdag, 5 oktober 2016, 10:39 uur De voetbalbond roept het Rijksinstituut voor Volksgezondheid en Milieu (RIVM) op om extra onderzoek naar de kunstgraskorrels te doen. Lees ook: Je kind op voetbal: voor iedereen leuk Rubbergranulaat In de uitzending zeggen wetenschappers dat het RIVM nooit goed heeft onderzocht of kankerverwekkende stoffen in dit zogeheten rubbergranulaat in het lichaam van sporters terecht kunnen komen. Gezondheidsrisico’s “Hoewel in de uitzending van Zembla niet wetenschappelijk wordt aangetoond dat de rubberen korrels gezondheidsrisico’s met zich meebrengen, vindt de KNVB dat het RIVM de bevindingen uit het programma zorgvuldig moet bekijken en indien nodig vervolgonderzoek moet doen. Meer onderzoek levert meer informatie op. Dat draagt bij aan meer zekerheid over de veiligheid en gezondheid op de Nederlandse velden voor de sporters”, aldus een woordvoerder van de KNVB. Gesprek De KNVB gaat maandag in gesprek met het RIVM en de Vereniging Sport en Gemeenten (VSG), de instantie die gemeenten adviseert over dergelijke kunstgrasvelden. Lees ook: KNVB maakt voetbal weer leuk: ouders op afstand