REGIO - Zeker dertig clubs nemen maatregelen vanwege de mogelijke gezondheidsrisico's die het spelen op een kunstgrasveld met rubbergranulaatkorrels met zich mee kan brengen. Dat blijkt uit een inventarisatie van de NOS. Ook in deze regio spelen veel clubs op kunstgras, toch blijkt volgens de gegevens van diezelfde NOS dat nog geen enkele club in de regio maatregelen heeft genomen. GJS uit Gorinchem en BBV Den Bosch deden dat wel. Bij GJS heeft de gemeente Gorinchem de werkzaamheden van de nieuw aan te leggen kunstgrasvelden van Unitas en GJS tijdelijk stopgezet. Dit naar aanleiding van een uitzending van het televisieprogramma ZEMBLA. In het programma werd gesproken over de mogelijke gezondheidsrisico’s van kunstgrasvelden met rubberkorrels, genaamd ‘rubbergranulaat’. De velden van Unitas en GJS zouden ook met dit type korrel worden ingestrooid. De gemeente onderzoekt op dit moment de alternatieven. Achilles Veen heeft besloten de richtlijnen van de KNVB te volgen. Ook bij Kozakken Boys zullen ze gewoon blijven voetballen. . Op het hoofdveld werken ze niet met een rubber infill, maar met kurk. Het hoofdveld valt hierdoor buiten deze discussie. Het pupillenveld is voorzien van rubber infill. Echter is er bij ons 50% minder rubber gebruikt dan bij de traditionele (goedkopere) velden. Dit heeft te maken de korte vezel en het schokpad. wp_ad_camp_5 Ook Almkerk en Altena volgen het advies van de KNVB en blijven dus het kunstgras gebruiken, en dat is ook het geval bij GRC'14 en Nivo Sparta. Het RIVM begrijpt de onrust die is ontstaan naar aanleiding van de uitzending van Zembla over de veiligheid van het sporten op kunstgrasvelden. Op basis van de bestudeerde informatie verwacht het RIVM niet dat de toepassing van rubbergranulaat op kunstgras zal leiden tot risico’s voor de gezondheid. Er is nu geen reden om te stoppen met sporten op deze velden. Op verzoek van het ministerie van VWS is in januari 2016 nog eens kritisch naar de studie-opzet van de bij Zembla omstreden IndusTOX studie gekeken. Het RIVM concludeert dat er PAKs uit rubbergranulaat kunnen vrijkomen, er zijn echter geen aanwijzingen dat dit leidt tot een gezondheidsrisico voor de sporter. Wel heeft het RIVM aanbevolen aan het Ministerie om alle nieuwe informatie te evalueren. Het is dan ook goed dat het European Chemical Agency (ECHA) in opdracht van de Europese Commissie onderzoek doet naar de risico’s van rubbergranulaat. De uitkomsten hiervan worden begin 2017 verwacht. Wat is u mening, kan er wel of niet gevoetbald worden op dit gras. Reageren kan hieronder.