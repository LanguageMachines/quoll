BREDA / ETTEN-LEUR / BERGEN OP ZOOM - Ouders van op kunstgras voetballende kinderen twijfelen of ze hun kinderen dit weekend wel  laten voetballen. Sportclubs met kunstgrasvelden wachten de onderzoeken af, want 'gezondheid staat voorop'. BN DeStem is benieuwd naar wat West-Brabant zaterdag en zondag gaat doen. Reageer hieronder of mail: internet@bndestem.nl "Het is niet de eerste keer dat ik dit hoor, maar er wordt niets gedaan.". "Ik kende de geruchten al, dus kijk er niet van op. Ik heb lang in Qatar gewoond en daar lag ook kunstgras. Dat rook heel chemisch als het warm werd”, vertelt Lucia Boll-Fausto, die naar haar 7-jarige zoontje staat te kijken. "Mijn zoontje ligt en zit constant op dat kunstgras en de trainers zeggen niks. Ze moeten gewoon al die korrels opzuigen en iets anders gebruiken", zegt een andere moeder, die niet met haar naam in de krant wil. JEKA-voorzitter Hans Hendrickx maakt zich voorlopig weinig zorgen. "Ik kan me niet voorstellen dat het RIVM en de gemeente groen licht zouden geven als het niet gezond was om op kunstgras te spelen. Het zou wel een heel kwalijke zaak zijn, maar het is dan aan de gemeente of KNVB om in te grijpen.” BN DeStem is benieuwd naar wat West-Brabant zaterdag en zondag gaat doen. Reageer hieronder of mail: internet@bndestem.nl