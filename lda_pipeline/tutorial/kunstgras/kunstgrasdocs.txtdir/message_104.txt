De gemeente volgt het advies van RIVM, het Rijksinstituut voor Volksgezondheid en Milieu, in de discussie over het sporten op kunstgrasvelden. Vrijdag 7 oktober zijn het bestuur van VV Schaesberg, SVN en UOW'02 hierover ge√Ønformeerd. Deze drie verenigingen spelen op kunstgras waarin de rubberkorrels zijn verwerkt. De gemeente reageert hiermee op de uitzending van het televisieprogramma Zembla, waarin woensdag 5 oktober werd gesteld dat rubbergranulaat mogelijk kankerverwekkend zou kunnen zijn. In de brief aan de drie verenigingen en aan de beheerstichtingen van Park ter Waerden en Park Strijthagen verwijst de gemeente naar de opvatting van het RIVM. Dat instituut is van oordeel is dat er nu geen reden is om te stoppen met sporten op deze velden. Het RIVM stelt verder dat er op basis van bestudeerde informatie geen aanwijzingen zijn die wijzen op een gezondheidsrisico voor de sporter. De gemeente heeft beloofd de verenigingen en beide beheerstichtingen op de hoogte te houden over een grootschalig onderzoek in Europees verband naar de samenstelling van rubbergranulaat en eventuele effecten op gezondheid. De resultaten daarvan worden in februari 2017 verwacht. Foto Lucho Carreno