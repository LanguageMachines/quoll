Vrijdag 7 oktober 2016 De gemeente Veldhoven volgt het advies van het RIVM dat er op dit moment geen reden is om te stoppen met sporten op de kunstgras voetbalvelden. Ook de GGD en de KNVB volgen dit advies, net als de Vereniging Sport en Gemeente (VSG). Deze partijen gaan wel op korte termijn met elkaar in gesprek over deze kwestie. Op basis van de bestudeerde informatie verwacht het RIVM niet dat de toepassing van rubbergranulaat op kunstgras leidt tot risico’s voor de gezondheid. Er is op dit moment geen reden om te stoppen met sporten op deze voetbalvelden. In de media is aandacht voor gezondheidsrisico’s van kunstgrasvelden. De uitzending van Zembla over de veiligheid van het sporten op kunstgrasvelden heeft geleid tot vragen en onrust. De gemeente heeft inmiddels contact opgenomen met de vier Veldhovense voetbalclubs. Voor meer informatie verwijzen we naar berichtgeving op www.knvb.nl . Meer nieuws  Abonneren op de RSS feed Nieuwsberichten van de gemeente Veldhoven