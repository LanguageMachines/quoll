Harald Wychgel van het RIVM begrijpt de onrust die is ontstaan. Volgens hem kan er gewoon gesport worden op de kunstgrasvelden. 'Op basis van de bestudeerde informatie verwachten wij niet dat de toepassing van rubbergranulaat zal leiden tot risico's voor de gezondheid. Er is nu ook geen reden om te stoppen met sporten op de velden.' Kankerverwekkende stoffen Het gebruik van de rubberkorrels op kunstgrasvelden kwam vorige week onder een vergrootglas te liggen naar aanleiding van een uitzending van Zembla. De rubberkorrels in het kunstgras zouden kankerverwekkende stoffen (PAK's) bevatten. RIVM gaat literatuurstudie doen Minister Schippers heeft aan het RIVM gevraagd om aanvullend onderzoek te doen. 'Daarbij gaan we kijken naar wat er de laatste tijd allemaal verschenen is in de literatuur. We gaan ook onderzoek doen naar de concentraties van PAKÂ´s  en andere stoffen in dat rubbergranulaat. Daarvoor gaan we vijftig tot honderd velden actief bemonsteren.'