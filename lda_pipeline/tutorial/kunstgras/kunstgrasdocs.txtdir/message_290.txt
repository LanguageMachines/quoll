Het kunstgrasveld moet veiliger, vindt de KNVB. Dat laat de bond weten na een groot onderzoek van televisieprogramma Zembla dat vanavond wordt uitgezonden. Om kunstgras op natuurgras te laten lijken, worden tussen de nepsprieten vermalen autobanden gestrooid. Er is na onderzoek door het Rijksinstituut voor Veiligheid en Milieu (RIVM) geconcludeerd dat dit geen gezondheidsrisico's meebrengt, maar die bevindingen blijken volgens Zembla niet helemaal juist. Nijkamp sprak met de KNVB "Als er harde argumenten zijn en sterke vermoedens, dan vinden wij dat het RIVM dit serieus moet nemen en nieuw onderzoek moet gaan doen'', meldt een woordvoerder van de KNVB aan Zembla. In een statement op de officiÃ«le website van de KNVB, wordt hiernaar ook nadrukkelijk gevraagd. In de uitzending van Zembla worden gezondheidsrisico's niet wetenschappelijk aangetoond. In de autobanden blijken hoge waardes aangetroffen van zink, olie en giftige kankerverwekkende stoffen die paks heten. In 2006 onderzocht het bureau Industox, op verzoek van brancheorganisaties en de KNVB, of deze paks ook in het lichaam van de sporters terecht zouden kunnen komen. In 2007, toen er 300 kunstgrasvelden waren, kregen die als gevolg van het onderzoek het predikaat 'veilig'. Inmiddels is het aantal kunstgrassportvelden opgelopen tot bijna tweeduizend. De Zembla-uitzending 'Gevaarlijk Spel' wordt vanavond om 21.10 uur wordt uitgezonden op Nederland 2.