OLDENZAAL - Ook de Noordoost-Twentse voetbalclubs volgen de ontwikkelingen rondom kunstgras met grote interesse. Deze week werd in het nieuws gepraat over mogelijke gezondheidsrisico's van kunstgrasvelden. Specifiek bij gebruik van korrels die bijvoorbeeld van oude autobanden gemaakt zijn. Deze zouden kankerverwekkende stoffen bevatten. Het RIVM concludeerde eerder dat de korrels veilig zijn en ook de KNVB heeft vooralsnog geen reden om hier aan te twijfelen. Dit schrijven zij in een brief aan bestuurders van voetbalclubs. De clubs blijven de ontwikkelingen nauwlettend volgen, ook omdat de afgelopen jaren juist fors ge√Ønvesteerd is in kunstgras. Quick '20 in Oldenzaal heeft inmiddels advies ingewonnen bij de leveranciers van de door huyn gebruikte korrels. Ook willen zij aandringen op nader onderzoek door RIVM en KNVB. Een aantasting van het vertrouwen in deze velden zou voor sommige clubs een grote kostenpost op kunnen leveren.