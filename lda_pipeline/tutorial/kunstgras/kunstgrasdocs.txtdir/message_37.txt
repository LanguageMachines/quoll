Voetballers van SV Den Hoorn spelen niet langer op hun kunstgrasveld met rubberen korrels. De club heeft deze maatregel genomen na een alarmerende uitzending van Zembla over de mogelijke gevaren van rubbergranulaatkorrels. Er zou onvoldoende onderzoek zijn gedaan naar de mogelijke gezondheidsrisico's die het spelen op zulke velden met zich meebrengt. In deze rubberentegelmaatschappij leidde dat natuurlijk tot ophef onder ouders, die aan de bel trokken.  Het RIVM zei na de uitzending al dat het allemaal wel meevalt en dat het niet nodig is kunstgrasvelden te mijden. Wel moet u uw kroost even laten douchen en schone kleren aantrekken na een potje tussen de rubberen korrels. SV Den Hoorn vindt dit maar tegenstrijdig, schrijft Omroep West. Dat heeft de club "doen besluiten veld 2 buiten gebruik te stellen voor alle activiteiten, totdat er duidelijkheid is wat veilig is en wat niet". In de verklaring staat ook: "We verzoeken een ieder veld 2 niet te betreden en een oogje in het zeil te houden als u er toch personen op ziet lopen."