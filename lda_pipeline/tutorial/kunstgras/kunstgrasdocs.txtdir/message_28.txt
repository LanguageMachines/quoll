Heb je om een of andere reden geen nieuws gevolgd dit weekend? Wij hebben de belangrijkste verhalen op een rij gezet. Trump onder vuur door seksistische opmerkingen Dit weekend ging het vooral over Trump. Vrijdag dook er een video op uit 2005, waarin de presidentskandidaat seksistische opmerkingen maakt. In een gesprek met een televisiepresentator bespreekt 'The Donald' zijn versiertechnieken. De meest effectieve volgens hem: "Grab them by the pussy". De Republikein krijgt veel kritiek over zijn uitspraken. Zelfs zijn vrouw Melania vindt de opmerkingen aanstootgevend. Veel Republikeinen vinden dat de presidentskandidaat zich moet terugtrekken. Trump heeft inmiddels zijn excuses aangeboden: "Het spijt me als ik iemand gekwetst heb". Toch maakt hij nog wel van de gelegenheid gebruik om een sneer uit te delen naar de Clintons. "Bill heeft veel ergere dingen tegen me gezegd op de golfbaan." Trump over vrouwen: als je een ster bent, laten ze je alles doen Ongepast en beledigend, zo worden de uitspraken van Trump genoemd. Niet alleen door zijn tegenstanders, ook vanuit zijn eigen partij is furieus gereageerd.Video afspelen 01:04 Goede bolide, goede strategie, goed resultaat Hij moest alles uit de kast halen om Fomule 1-kampioen Lewis Hamilton achter zich te houden, maar het is Max Verstappen gelukt om de tweede plaats te behalen op de Grand Prix in Japan. De jonge autocoureur eindigde tussen twee Mercedessen in. "Dat is natuurlijk heel positief", verklaarde hij. Na afloop tekende Mercedes protest aan tegen de actie waarmee Verstappen wereldkampioen Lewis Hamilton in de slotfase van de tweede plaats afhield, maar trok dat later in. Verstappen behoudt daarmee zijn tweede plaats.Het is de tweede keer op rijd dat Verstappen tweede wordt EPA Voetbalclubs in dubio over risico's kunstgrasvelden Veilig een balletje trappen op een kunstgrasveld lijkt sinds deze week een ongezonde zaak. De rubberkorrels, gemaakt van vermalen autobanden, zouden deeltjes kunnen bevatten die kankerverwekkend zijn. Na een uitzending van Zembla ontstond er veel onduidelijkheid, waarna minister Schippers besloot dat het RIVM opnieuw onderzoek moet gaan doen. Ondertussen moeten kinderen gewoon lekker op de velden blijven sporten, vindt ze. "Want dat is ongelooflijk belangrijk." Wel hebben enkele voetbalclubs maatregelen genomen. Zo zijn de korreltjes weggehaald of is het jeugdleden verboden om op die velden te spelen. Of er daadwerkelijk gezondheidsrisico's zijn? Dat wordt nu uitgezocht. Schippers: kinderen kunnen morgen gewoon op kunstgras sporten De minister heeft naar aanleiding van een uitzending van Zembla over gezondheidsrisico's nog eens expliciet bij het RIVM geïnformeerd, maar dat zegt dat barbecueën gevaarlijker is. Video afspelen 01:46 Gillende meisjes en verkeerschaos: Justin Bieber in Gelredome Duizenden concertgangers verzamelden zich zatermiddag voor het Gelredome in Arnhem. Zij deden alles om een glimp van Bieber op te vangen. Zodra de deuren opengingen, werd het stadion bestormd door alle Bieber-fans.  Na het concert ontstond er een enorme verkeerschaos. Ouders die hun kinderen kwamen ophalen stonden muurvast. Er was ruim 9 kilometer file rondom het stadion, meldt de VID. Vanavond geeft Justin Bieber nog een concert in Arnhem. Daarvoor gelden nieuwe toegangsregels. Concertgangers moeten in kleine groepen naar binnen, om chaos als gisteren te voorkomen.Gelredome bestormd door Bieber-fans New York: Twee weken, twee treinongelukken Het was zaterdagavond schrikken voor New Yorkse treinpassagiers. 30 kilometer ten oosten van Manhattan botste een trein op een goederentrein. Hierdoor ontspoorde de passagierstrein. 29 mensen raakten gewond, maar niemand van hen is in levensgevaar. Het is nog niet duidelijk hoe het heeft kunnen gebeuren.  Tien dagen geleden was er ten westen van New York ook een treinongeluk, met een dode en honderd gewonden als gevolg. Uit onderzoek bleek dat die trein veel te hard reed.Bij het treinongeluk in New York ontspoorden drie treinstellen Reuters En er was ook sportnieuws Want Wesley Sneijder zal maandagavond moeten toekijken bij het WK-kwalificatieduel tegen Frankrijk. De middenvelder heeft veel last van een hamstringblessure, die hij opliep tijdens een competitieduel van Galatasaray. Bondscoach Danny Blind maakte vanmiddag bekend dat hij niet meedoet.  Bij het wielrennen hebben Ellen van Dijk en Chantal Blaak met hun Nederlandse ploeg Boels-Dolmans de wereldtitel ploegentijdrit veroverd. De Nederlandse formatie reed met een gemiddelde van bijna 50 kilometer per uur en was daarmee 48,24 sneller dan de Duitse titelverdediger Canyon-SRAM.  De komende week... In de nacht van zondag op maandag is het tweede verkiezingsdebat tussen de Amerikaanse presidentskandidaten Trump en Clinton. Het debat is live te volgen op NPO1 en via NOS.nl. Verder gaat maandag de Donorweek van start. Verschillende instanties komen samen in actie om aandacht te vragen voor het tekort aan orgaandonoren. Wat is de stand van zaken nu, na het aannemen van de Donorwet een paar weken geleden? En ten slotte het weer Vannacht heeft het voor het eerst in vijf maanden weer gevroren. Vanochtend lag de temperatuur op de meeste plaatsen onder het vriespunt. In Overijssel was het zelfs -4 graden.  De komende dagen blijft het nog relatief koud. De zon zal hier en daar aanwezig zijn en af en toe valt er een bui, vooral in de kustgebieden. 