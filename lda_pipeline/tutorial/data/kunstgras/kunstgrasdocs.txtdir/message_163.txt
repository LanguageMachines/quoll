Voetballen op kunstgrasvelden Deze week zond het actualiteitenprogramma ZEMBLA een item uit over kunstgrasvelden welke zijn ingestrooid met chemisch vervuild rubber. Dat rubber zou tot ernstige ziektes bij met name kinderen kunnen leiden. Genoemde reportage heeft tot veel ophef en discussie geleid, met name over de vraag of het nog wel veilig is om op met rubber ingestrooid kunstgras te blijven sporten. Het RIVM (Rijksinstituut voor Volksgezondheid en Milieu) heeft in opdracht van de Nederlandse overheid in 2008 onderzoek gedaan naar de veiligheid van deze rubberkorrels. Uit de conclusies van dat onderzoek kwam naar voren dat die korrels geen risico met zich meebrachten voor de gezondheid van de sporters. De KNVB beroept zich op dat onderzoek. In Zembla worden er evenwel vraagtekens geplaatst bij de deugdelijkheid van dat onderzoek. Hieronder staan de reacties van zowel de KNVB als het RIVM op het kunstgrasonderzoek van Zembla. Bericht KNVB: http://www.knvb.nl/nieuws/amateurvoetbal/uitgelicht/20788/knvb-begrijpt-onrust-maar-er-kan-gevoetbald-worden Verklaring RIVM: RIVMverklaring - nav uitzending ZEMBLA 6-10-2016.pdf SVZW heeft een tweetal kunstgrasvelden in gebruik welke zijn ingestrooid met rubbergranulaat korrels. Het bestuur wil zo snel mogelijk weten of deze korrels schadelijk kunnen zijn voor onze (jeugdige) voetballers. Het bestuur zal daarvoor in overleg treden met de gemeente en met de eigenaar van het kunstgras, de SSW (Stichting Sportbelangen Wierden). Vooralsnog blijven beide velden in gebruik. Zodra wij meer weten, zal dat via de website bekend worden gemaakt. Het bestuur van SVZW, 7 oktober 2016