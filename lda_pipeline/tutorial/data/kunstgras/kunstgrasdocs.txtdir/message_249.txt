6 oktober 2016 In de afgelopen weken is er in de media regelmatig aandacht geweest voor de financiële situatie van de firma NRG (Nuclear Research and consultancy Group) in Petten. NRG is een belangrijke producent van medische radio-isotopen, dat zijn radioactieve stoffen die in ziekenhuizen worden gebruikt voor therapie en diagnose, vooral bij kanker, maar ook bij andere aandoeningen. Op verzoek van het ministerie van Volksgezondheid, Welzijn en Sport heeft het RIVM een eerste verkenning gedaan van de beschikbaarheid van medische radio-isotopen in Nederland. 6 oktober 2016 De landelijke monitoring van het bevolkingsonderzoek darmkanker met de resultaten over 2015 is uit. In dat jaar hebben 850.000 Nederlanders deelgenomen aan het bevolkingsonderzoek darmkanker. 6 oktober 2016 Het RIVM begrijpt de onrust die is ontstaan naar aanleiding van de uitzending van Zembla over de veiligheid van het sporten op kunstgrasvelden. Op basis van de bestudeerde informatie verwacht het RIVM niet dat de toepassing van rubbergranulaat op kunstgras zal leiden tot risico’s voor de gezondheid.  Er is nu geen reden om te stoppen met sporten op deze velden. 6 oktober 2016 RIVM en KWR Watercycle Research Institute hebben een verbeterde methode ontwikkeld om te beoordelen of er een risico is op verontreiniging van drinkwater doordat verontreiniging in het grondwater door kunststof leidingen heen dringt (permeatie). Met deze methode kunnen de risico’s hiervan tijdig worden onderkend en kan gerichter onderzoek worden gedaan waar nodig. Er is namelijk een kleine kans dat organische verontreinigingen in grondwater door kunststof drinkwaterleidingen dringen en de kwaliteit van het drinkwater aantasten. Kunststof drinkwaterleidingen worden vooral gebruikt voor de aansluiting van woningen op de hoofdwaterleiding. 5 oktober 2016 Het aantal ambulances dat op werkdagen in Nederland nodig is, is tussen 2012 en 2015 met tien gestegen naar 598. In de avond en nacht en in het weekend is de toename van het aantal benodigde ambulances groter. Zo zijn op werkdagen ‘s-avonds 28 ambulances meer nodig. Dit blijkt uit nieuwe berekeningen van het RIVM op basis van gegevens over het jaar 2015. 5 oktober 2016 De hoeveelheid zout die volwassen in 2015 dagelijks binnenkregen, is gelijk gebleven ten opzichte van 2006. De inname ligt daarmee nog steeds ruim boven de aanbevolen maximale hoeveelheid. De jodiuminname is tussen 2006 en 2015 afgenomen met 37 procent bij mannen en 33 procent bij vrouwen, maar het risico op een tekort is klein. De kaliuminname is tussen 2006 en 2015 gelijk gebleven en er is maar een klein risico op een tekort geconstateerd. Dat blijkt uit onderzoek door het RIVM. 3 oktober 2016 Wanneer voor een periode van 50 jaar de accijns op alcohol verhoogd wordt met 50 procent, dan levert dit Nederland een welvaartseffect op tussen de 14 en 20 miljard euro. Dat welvaartseffect bestaat onder andere uit productiviteitsverbeteringen, het voorkomen van vroegtijdige sterfte, minder verkeersongevallen, minder inzet van politie en justitie en minder schooluitval. Dit blijkt uit onderzoek geleid door het RIVM. 30 september 2016 Het RIVM heeft een belangrijke bijdrage geleverd aan het ontwerp voor de Ecologische Sleutelfactor Toxiciteit.  De ESF toxiciteit, als vijf samenhangende rapporten gepubliceerd door STOWA, geeft inzicht in de mate waarin toxische stoffen (en mengsels ervan) het waterleven kunnen bedreigen. De ESF toxiciteit is onderdeel van een reeks sleutelfactoren die samen inzicht geven in de ecologische toestand van een watersysteem en handvatten geven voor het nemen van effectieve herstelmaatregelen. 29 september 2016 Gezondheidseffecten als gevolg van blootstelling aan titaniumdioxide nanodeeltjes via voeding, voedingssupplementen en tandpasta kunnen niet helemaal worden uitgesloten. Om een beter beeld te krijgen van de kans op effecten na langdurige blootstelling, beveelt het RIVM verder onderzoek aan. Omdat duidelijk is geworden dat nanodeeltjes zich anders kunnen gedragen dan grotere deeltjes en opgeloste stoffen, heeft het RIVM naar de gezondheidseffecten van de fractie nanodeeltjes in de veel gebruikte witte kleurstof titaniumdioxide gekeken. De bevindingen zijn gepubliceerd in het wetenschappelijke tijdschrift Nanotoxicology. 29 september 2016 RIVM en ECN publiceren samen een innovatief beoordelingssysteem waarmee wordt berekend wat acceptabele emissies van duurzaam beheerde stortplaatsen zijn. Bij deze emissies hoeven stortplaatsen niet meer eeuwigdurend te worden afgesloten. Dat bespaart geld en toekomstige generaties worden minder belast met onze afvalstoffen. De beleidsmatige onderbouwing van het beoordelingssysteem is gepubliceerd in het wetenschappelijke tijdschrift Waste Management. 29 september 2016 Mensen die voor de keuze staan een basiszorgverzekering af te sluiten vinden vrije artsenkeuze het belangrijkste. Vervolgens weegt de premie het zwaarst. Weinig mensen laten service van de verzekeraar en kwaliteit van de ingekochte zorg een dominante rol spelen in die keuze. Dit blijkt uit het promotieonderzoek van Domino Determann naar klantvoorkeuren bij zorgverzekeringen. 27 september 2016 In de afgelopen winter was er sprake van een griepepidemie van gemiddelde ernst en omvang. Wat betreft andere infecties aan de luchtwegen kreeg het RIVM in 2015 iets meer meldingen van tuberculose en van legionella dan in voorgaande jaren. Dit blijkt uit het jaaroverzicht respiratoire infecties van het RIVM van 2015 26 september 2016 Van 29 mei tot 1 juni 2017 vindt de derde internationale conferentie plaats over landgebruik en waterkwaliteit (Land use and Water Quality, LuWQ2017 ). RIVM is de organisator. 26 september 2016 Het RIVM heeft NEVO-online geactualiseerd. NEVO-online 2016 (Rivm.nl/nevo) bevat gegevens uit het Nederlands Voedingsstoffenbestand (NEVO) over de voedingskundige samenstelling van bijna 2400 voedingsmiddelen. Dit zijn voedingsmiddelen die door veel Nederlanders regelmatig worden gegeten en een grote bijdrage leveren aan de voorziening van energie en voedingsstoffen. De gegevens zijn een belangrijke bron van informatie voor iedereen die zich bezighoudt met de samenstelling van voedingsmiddelen, dieetadvisering, voedingsvoorlichting of onderzoek. 25 september 2016 In 2015 zijn meer uitbraken van voedselinfecties en  vergiftigingen geregistreerd dan in voorgaande jaren. Dit komt grotendeels doordat dit jaar, in tegenstelling tot 2014, alle niet-anonieme meldingen van uitbraken (van twee of meer zieken) bij de NVWA zijn meegenomen in de registratie, ongeacht of op desbetreffende locaties onderzoek werd gedaan naar ziekteverwekkers. In 2015 zijn in totaal 406 uitbraken gemeld met 1850 zieken. Dit blijkt uit het rapport ‘Registratie van voedselinfecties en –vergiftigingen in 2015’ van het RIVM en de Nederlandse Voedsel- en Warenautoriteit (NVWA). 23 september 2016 Eerder dit jaar hebben wij u gemeld dat er in Nederland een tijdelijk tekort is aan een aantal plasmaproducten van Sanquin PlasmaProducts (SPP). De beschikbaarheid van de Quin-producten is beperkt vanaf begin 2016 ten gevolge van problemen in het productieproces. 22 september 2016 22 september 2016 Patiënten vinden dat ze niet altijd voldoende informatie krijgen over de medicijnen die ze krijgen voorgeschreven en waarom daarvoor is gekozen. Ook worden zij van tevoren niet altijd goed ingelicht over mogelijke bijwerkingen. Dit maakt het voor hen lastig om mee te beslissen welke medicijnen zij het beste kunnen gebruiken als daarvoor meerdere mogelijkheden bestaan. Dit blijkt uit onderzoek van het RIVM, uitgevoerd in opdracht van de Inspectie voor de Gezondheidszorg (IGZ). Hiervoor zijn patiënten die veel geneesmiddelen gebruiken geïnterviewd. 21 september 2016 Een natte koeltoren koelt een gebouw of een industrieel proces door water te vernevelen en te verspreiden. Via die waternevel kunnen legionellabacteriën terechtkomen in de lucht die mensen inademen. Juist bij inademing kunnen legionellabacteriën gevaarlijk zijn. Eigenaren van nieuw geplaatste natte koeltorens zijn daarom verplicht om deze te melden. Eigenaren van nieuwe én bestaande natte koeltorens moeten aan een aantal eisen voldoen die besmettingen van natte koeltorens met legionellabacteriën voorkomen. Uit een inventarisatie van het RIVM blijkt dat de registratie en het toezicht erop nog voor verbetering vatbaar zijn. 19 september 2016 Thuistesten die via internet worden aangeboden om zélf te testen of je een soa hebt, zijn vaak onvoldoende betrouwbaar. Online testen waarbij je een monster moet opsturen naar een laboratorium, scoren beter. Dat blijkt uit een evaluatie van het RIVM van online chlamydiatesten. 19 september 2016 Landen met een sterke eerste lijn, waarin continuïteit in de relatie met de huisarts èn toegankelijkheid van de huisartsenzorg geborgd zijn, hebben vaak minder ziekenhuisopnames voor chronische aandoeningen. Dat blijkt uit promotieonderzoek van Tessa van Loenen bij IQ-Healthcare (Radboud UMC) en het RIVM getiteld 'Organization of primary care; Impact on avoidable secondary care'. 16 september 2016 Voor baby’s en volwassenen worden grote hoeveelheden luiers gebruikt. Dat levert jaarlijks ongeveer 160 miljoen kilo aan luierafval op. Om de hoeveelheid restafval te verminderen streeft de overheid ernaar de materialen van luiers te hergebruiken. Het RIVM heeft onderzocht wat de samenstelling is van deze luiermaterialen en welke risico’s er zijn voor het milieu bij hergebruik. 15 september 2016 Het RIVM heeft klachten geanalyseerd van vrouwen die zijn gesteriliseerd met de Essure®-methode. De vrouwen die klachten hebben gemeld geven aan dat deze klachten, zoals pijn en vermoeidheid, hun dagelijks leven negatief beïnvloeden. Sommige klachten zijn mogelijk toe te wijzen aan de plaatsing van Essure®, bij andere klachten is het moeilijker om een direct verband te leggen. 14 september 2016 Integraal gezondheidsbeleid (IGB) is beleid waarbij meerdere beleidssectoren tegelijkertijd bijdragen aan het verbeteren van de gezondheid. Dit beleid richt zich niet alleen op het individu, maar ook op zijn en haar omgeving. Belangrijke sectoren voor de volksgezondheid om mee samen te werken zijn bijvoorbeeld ruimtelijke ordening, zorg, onderwijs, arbeid en wonen. Om dit effectief te doen, moet IGB als een continu verbeterproces worden uitgevoerd. Dat blijkt uit promotieonderzoek van Ilse Storm aan de Vrije Universiteit en bij het RIVM. 14 september 2016 Er is te weinig bekend over de samenstelling van scheepsbrandstof voor de zeevaart. Hierdoor is niet bekend in hoeverre de uitstoot van eventuele bijgemengde stoffen een extra risico vormt voor het milieu. De Inspectie Leefomgeving en Transport (ILT) verscherpt haar controles op de kwaliteit van bunkerolie en op bedrijven die deze olie produceren en laat het RIVM extra onderzoek doen. 13 september 2016 Vanaf dinsdag 13 september is er lokaal kans op smog door ozon, vooral in het zuiden van het land. De verwachting is dat de kans op smog vanaf vrijdag 16 september verdwenen is. De luchtkwaliteit is de komende dagen ’slecht’ volgens de Nederlandse Luchtkwaliteitsindex. Smog kan luchtwegklachten veroorzaken bij mensen met luchtwegaandoeningen, kinderen, ouderen en mensen die zich inspannen in de buitenlucht. Het RIVM adviseert mensen die hinder ondervinden om met name in de middag en vroege avond binnen te blijven en zware lichamelijke inspanning te vermijden. 12 september 2016 Het stralingsniveau aan de terreingrens van de Centrale Organisatie voor Radioactief Afval (COVRA N.V.) te Borsele lag in 2011 -2014 onder het toegestane maximum van 0,040 millisievert per jaar. Dit blijkt uit controlemetingen van het RIVM. Over de periode 2011-2014 is de hoogste berekende jaarwaarde 0,018 millisievert. Hierbij is in rekening gebracht dat het gebied alleen maar voor industriedoeleinden wordt gebruikt. 12 september 2016 Steeds vaker gebruiken consumenten zelf een 3D-printer. Zowel het gebruik van 3D-printers als de producten die ermee gemaakt worden, kunnen gezondheidsrisico’s met zich meebrengen. Om deze risico’s te beperken is het belangrijk dat de 3D-printers verantwoord gebruikt worden en de ruimte waarin geprint wordt goed geventileerd wordt. Ook met de producten moeten consumenten met zorg omspringen. 8 september 2016 Voor de beoordeling van gezondheidseffecten voor gebruikers van alternatieve tabaksproducten, is kennis nodig over de samenstelling van het product, het rookgedrag (hoeveel wordt ervan gerookt en hoe diep wordt geïnhaleerd) en de gezondheidseffecten van het product. Het RIVM heeft daarom een inventarisatie gemaakt van de huidige kennis over zogenoemde ‘harm reduction producten’ en wat er over het gebruik en de gezondheidseffecten bekend is. Harm reduction producten zijn producten waarvan gezegd wordt dat ze minder schadelijk zijn voor de gezondheid dan gewone tabak (sigaretten, sigaren, pijptabak). 1 september 2016 De Monitor 2014 van het bevolkingsonderzoek borstkanker is beschikbaar op de website. De resultaten laten op landelijk niveau een stabiel bevolkingsonderzoek borstkanker zien. Het LETB (Landelijk Evaluatie Team voor bevolkingsonderzoek Borstkanker) heeft de belangrijkste uitkomsten van het bevolkingsonderzoek borstkanker voor het verslagjaar 2014 becijferd. 31 augustus 2016 Het ICT-project AERIUS is genomineerd voor de Computable Award  in de categorie Overheid. Het RIVM is verantwoordelijk voor het beheer en de doorontwikkeling van AERIUS. Gebruikers bepalen welk van de genomineerde projecten de award wint. Stemmen kan tot 9 oktober 2016. 29 augustus 2016 Moderne biotechnologie kan een belangrijke bijdrage leveren aan de ontwikkeling van toekomstige medische producten, zoals biosensoren voor het opsporen van ziekten. Deze technologie maakt het mogelijk om de programmeertaal van het leven - de genetische code - in toenemende mate te begrijpen, zelf te bouwen en ook toe te passen. 29 augustus 2016 De behandeling met medicijnen op basis van individuele kenmerken van een patiënt, zoals erfelijke eigenschappen, biedt veel kansen om therapieën per patiënt effectiever te maken. Maar er zijn ook nog veel uitdagingen. Zo vormt erfelijke informatie van een persoon bijvoorbeeld maar een deel van de puzzel om een ziekte effectief te behandelen met medicijnen. Ook andere factoren kunnen een rol spelen, zoals leeftijd, geslacht, eetgewoonten, aanwezigheid van andere ziekten en gebruik van meerdere medicijnen tegelijk. Dit blijkt uit onderzoek van het RIVM, uitgevoerd in opdracht van het ministerie van VWS, naar de kansen en uitdagingen van personalised medicine. 29 augustus 2016 Behalve basisscholieren hebben ook middelbare scholieren en kinderen onder 4 jaar regelmatig last van hoofdluis. Hoofdluis komt vaker voor bij meisjes dan bij jongens, zo blijkt uit het onderzoek ‘LuisThuis?’ van het RIVM. 28 augustus 2016 Het Hitteplan was actief in h...