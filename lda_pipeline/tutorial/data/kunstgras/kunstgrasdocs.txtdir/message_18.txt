VEENENDAAL De uitzending 'Gevaarlijk spel' van Zembla heeft voor veel vragen gezorgd binnen sportend Veenendaal. Verenigingen worden door ouders bestookt met vragen of het kunstgras wel veilig genoeg is. Ondanks de twijfel werd er dit weekend op elk Veenendaals veld gespeeld. Jeroen van der Veer In de woensdagavonduitzending van Zembla werd duidelijk dat de korrels waarmee sommigen kunstgrasveld is bezaaid, mogelijk bestaan uit kankerverwekkende stoffen. ,,De boodschap in de uitzending nemen we zeer serieus", aldus sportwethouder Frits Beckerman. ,,Net als vele sporters zijn wij geschrokken van de berichten, over de mogelijke aanwezigheid van ongewenste stoffen in de rubber korrels op de nieuwe kunstgrasvelden." Ruim voorafgaand aan de uitzending van Zembla is de gemeente Veenendaal ge√Ønformeerd door de Vereniging Sport en Gemeente, onderdeel van het VNG. Kern van deze boodschap is dat men uit kan gaan van wat het Rijksinstituut voor Volksgezondheid en Milieu (RIVM) eerder heeft gezegd en dat is dat van sporten op kunstgrasvelden geen gezondheidsrisico's te verwachten zijn. ,,Dit is ook tot op heden het standpunt van RIVM en daarmee ook ons standpunt", aldus Beckerman. Ondanks het verontrustende bericht, besloten alle Veenendaalse clubs afgelopen weekend hun wedstrijden door te laten gaan. Wel geven de verenigingen aan de berichtgevingen rondom het probleem nauwlettend in de gaten te houden. Zo heeft Minister Schippers het RIVM opdracht gegeven een aanvullend onderzoek uit te voeren. Nog voor het einde van het jaar moet dit onderzoek gereed zijn.