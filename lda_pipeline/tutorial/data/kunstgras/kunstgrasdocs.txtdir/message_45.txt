Voetballen op een kunstgrasveld Aanleiding De uitzending van Zembla over de mogelijke schadelijk gevolgen van het sporten op kunstgras met rubbergranulaat heeft geleid tot de nodige vragen en onrust op lokaal en op landelijk niveau. In het programma wordt een onderzoek van het RIVM ter discussie gesteld dat (landelijk) als basis dient voor de inzet van dit materiaal en wordt een verband gelegd met mogelijke gezondheidsrisico’s. De aanleg en het beheer van o.a. het kunstgrasveld is door de voetbalverenigingen KVV Losser en AJC ’96 ondergebracht bij de gezamenlijke Stichting Beheer Velden Losser. De overige kunstgras-velden van KVV Losser zijn ondergebracht inde Stichting SEAK. Het kunstgrasvelden die wij in gebruik hebben zijn ingestrooid met rubberkorrels. Het bestuur wil zo snel mogelijk weten of deze korrels schadelijk kunnen zijn voor onze voetballers en treedt daarvoor in overleg met de gemeente Losser. Vooralsnog blijft het kunstgrasveld in gebruik. Verklaring RIVM De Vereniging Sport en de Gemeenten heeft bij VWS/RIVM een verklaring gevraagd inzake sporten op dit type kunstgrasvelden. In deze verklaring van het RIVM wordt gesteld dat: “Op basis van de bestudeerde informatie verwacht het RIVM niet dat de toepassing van rubbergranulaat op kunstgras zal leiden tot risico’s voor de gezondheid. Er is nu geen reden om te stoppen met sporten op deze velden.”  De gemeente Losser volgt, net als verschillende andere Twentse gemeenten de lijn van de RIVM (resultaat afwachten en vinger aan de pols houden). Voor meer informatie verwijzen wij u naar de site van het RIVM: http://sportengemeenten.nl/dossiers/kunstgras-en-gezondheid/ Advies RIVM en wat doet KVV Losser? Hoewel er volgens de RIVM”nu geen reden is om te stoppen” met sporten op de kunstgrasvelden, raadt het volksgezondheidsinstituut aan kinderen na afloop te laten douchen en in de schone kleren te steken. KVV Losser volgt dit advies op. Op het sportpark faciliteren wij de mogelijkheid om te douchen na afloop van het sporten en het is mede de verantwoordelijkheid van de ouders om er met klem op toe te zien dat dit ook wordt gedaan. Verder is het aan te raden om de kinderen niet te laten spelen met de korrels die op het kunstgrasveld te vinden zijn. Vervolg Minister Edith Schippers (Sport) heeft het RIVM opdracht gegeven opnieuw te onderzoeken of de rubberkorrels op kunstgrasvelden de gezondheid kunnen schaden. Ze benadrukte dat ze uit voorzorg handelt en dat ouders in de tussentijd hun kinderen met een gerust hart op het veld kunnen laten gaan. Aanstaande maandag 10 oktober heeft Vereniging Sport en Gemeenten overleg met de KNVB en het RIVM over deze kwestie. Gemeente Losser houdt ons op de hoogte en wij informeren u zodra er meer bekend is.