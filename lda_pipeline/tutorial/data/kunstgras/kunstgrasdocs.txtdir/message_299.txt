De KNVB heeft het Rijksinstituut voor Veiligheid en Milieu (RIVM) verzocht om opnieuw onderzoek te doen naar de gezondheidseffecten van sporten op kunstgrasvelden met rubberen korrels. Dat laat de voetbalbond woensdag weten. Het verzoek volgt nadat Zembla een televisieprogramma heeft gemaakt over de opzet van de eerdere onderzoeken, die naar verluidt 'onvoldoende zekerheid biedt' om tot de conclusie te komen dat er geen gezondheidsrisico's zijn voor sporters. Het zogeheten SBR-rubbergranulaat dat gebruikt wordt voor kunstgrasvelden brengt misschien toch gezondheidsrisico's met zich mee. 'Hoewel in de uitzending van Zembla niet wetenschappelijk wordt aangetoond dat de rubberen korrels gezondheidsrisicoâ€™s met zich meebrengen, vindt de KNVB dat het RIVM de bevindingen uit het programma Zembla zorgvuldig moet bekijken en indien nodig vervolgonderzoek moet doen', schrijft de KNVB in een statement. De Vereniging Sport en Gemeente (VSG) is het eens met het standpunt van de KNVB. De twee instanties hebben haast, want maandag staat het eerste gesprek gepland. Het RIVM staat overigens nog steeds achter het standpunt dat kunstgras veilig is.