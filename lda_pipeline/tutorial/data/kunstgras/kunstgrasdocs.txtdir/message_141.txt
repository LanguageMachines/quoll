Terwijl FC Horst geen gezondheidsrisico’s wil nemen en de activiteiten op het kunstgrasveld opschort, vinden EFC’58 en DVS’33 het nog te vroeg is om te besluiten niet meer op kunstgras te spelen. Dit valt op te maken uit de berichtgeving op de website van beide Ermelose voetbalclubs. Aanleiding was het TV-programma Zembla die aandacht besteedde aan mogelijke gezondheidsrisico’s van de rubberen korrels, het zogeheten SBR-rubbergranulaat, in kunstgrasvelden. De rubberen korrels zouden een verzameling van chemische stoffen bevatten die kanker kan veroorzaken. De KNVB verwacht vooralsnog geen gezondheidsrisico’s, waarbij de voetbalbond zich baseert op de expertise en feitelijke informatie van het Rijksinstituut voor Veiligheid en Milieu (RIVM). EFC’58 en DVS’33 volgen de ontwikkelingen nauwgezet, en zijn in overleg met de KNVB en gemeente Ermelo.