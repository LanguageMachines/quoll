Vanavond wordt in het tv-programma Zembla het resultaat van een grootschalig onderzoek naar kunstgrasvelden met daarop rubberen korrels bekend gemaakt. Uit dit onderzoek is naar voren gekomen dat de rubberen korrels die op kunstgrasvelden liggen niet goed zou zijn voor de gezondheid van bespelers. De rubberen korrels worden gemaakt van oude autobanden en dit kan mogelijk leukemie veroorzaken. Toch grijpt de Europese Commissie niet in, dit alles lijkt te maken te hebben met druk vanuit Nederland, dat meldt het Algemeen Dagblad. Wat ooit de perfecte oplossing leek, autobanden mogen vanwege gezondheidsrisico’s namelijk niet verbrand worden, blijkt vooral perfect te zijn door een niet solide onderzoek. Het onderzoek vond plaats onder slechts zeven voetballers. Deze zeven speelden 2,5 uur op een kunstgrasveld, waarna hun urine werd getest. Terwijl het een kleinschalig onderzoek betreft, er werden 138 monsters afgenomen bij de spelers, werd toch een gedeelte van de monsters niet gebruikt. 25 monsters werden om onduidelijke redenen niet meegenomen in het onderzoek, maar toch werd in 2007 het predicaat ‘veilig’ afgegeven aan gemeentes in Nederland. Op dit moment zijn er bijna 2000 kunstgrasvelden in Nederland, terwijl voor het onderzoek dit aantal op 300 velden lag. In bepaalde gemeentes zijn ze al terug gekomen op de kunstgrasvelden nadat omwonenden klaagden over misselijkheid, brandende ogen en hoofdpijn. Toch werden de onderzoeken naar kunstgrasvelden nooit openbaar gemaakt. Zembla dook in de wereld van het kunstgras en weet nu wat er in het onderzoeksrapport moet staan. In de autobanden zijn diverse stoffen aangetroffen die niet goed zijn. Er werden hoge waardes aangetroffen van zink, olie en paks. Paks is een giftige kankerverwekkende stof. De Europese Commissie besluit in 2015 dat de regelgeving voor rubberproducten die in aanraking met de huid komen aangescherpt moeten worden. Er breekt dan paniek uit onder banden- en rubberfabrikanten, omdat kunstgrasvelden die normen niet halen. Het ministerie van Infrastructuur en Milieu en VWS wordt benaderd door de fabrikanten. Branchevereniging VACO rept over 'een bedreiging' voor de industrie. Dan blijkt de overheid uiteindelijk overstag te gaan. De Europese Commissie vindt doorslaggevend dat Nederland vindt dat rubber in de kunstgrasvelden niet langer onder de strenge norm moet vallen, zo verandert er helemaal niets. De VACO, het RIVM en het ministerie van VWS willen niet voor de camera op de uitzending reageren. De voetbalbond KNVB vindt dat er een gedegen onderzoek moet komen. “Als er harde argumenten zijn en sterke vermoedens, dan vinden wij dat het RIVM dit serieus moet nemen en nieuw onderzoek moet gaan doen", aldus de KNVB bij monde van een woordvoerder. Het RIVM geeft wel een reactie. “Op basis van wat wij weten brengt spelen op kunstgras geen gezondheidsrisico met zich mee'', zegt een woordvoerder. Op Europees niveau wordt er door de chemicaliënindustrie onderzoek gedaan naar de rubber korrels. Uitslag van dit onderzoek wordt volgend jaar verwacht. Vooraanstaande wetenschappers, die in opdracht van Zembla opzoek gingen naar antwoorden, vinden dat er tot er nader onderzoek is geweest niet meer op kunstgrasvelden mag worden gespeeld. Vanavond om 21:10 zendt Zembla het onderzoek uit.