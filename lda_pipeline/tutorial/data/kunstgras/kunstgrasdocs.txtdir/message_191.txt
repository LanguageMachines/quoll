Op woensdag 5 oktober heeft Zembla in hun uitzending aandacht besteed aan de evt. mogelijke gezondheidrisico’s van de rubberen korrels welke gebruikt worden op kunstgrasvelden. Wij als bestuur hebben vandaag contact gehad met Gemeente en de aannemer welke onze velden aangelegd heeft. Volgens beide partijen is voldaan aan het keurmerk ”Vaco gecertificeerd’’. Toch meent het bestuur van RBB op zeer korte termijn met de Gemeente (wethouders) en de andere voetbalverenigingen rond de tafel te zitten om meer duidelijkheid te krijgen. Tot dan kunnen wij niets doen. Zodra dit gesprek heeft plaatsgevonden zullen wij u op de hoogte brengen. Voor meer info zie Persbericht Gemeente hieronder. (Persbericht Gemeente) Tevens kunt u op de site van de KNVB de meest gestelde vragen bekijken.(site KNVB) en hieronder de link. Wij hopen u op deze manier voor nu voldoende geïnformeerd te hebben. Bestuur RBB. Hier nog de link naar de website van de KNVB, waar antwoord wordt gegeven op meestgestelde vragen over het onderwerp, http://www.knvb.nl/nieuws/organisatie/berichten/20742/kunstgras-en-rubbergranulaat-vragen-en-antwoorden En het bericht van de gemeente Katwijk: Zembla over kunstgrasvelden In de gemeente Katwijk zijn circa  20 kunstgras voetbalvelden met rubberkorrels. Het televisieprogramma Zembla heeft op 5 oktober de uitzending Gevaarlijk Spel gemaakt over wat de gezondheidsrisico’s zijn van voetballen op kunstgrasvelden met rubberkorrels. Volgens het Rijksinstituut voor Volksgezondheid en Milieu (RIVM) zijn er geen aanwijzingen dat de gebruikers gezondheidsrisico’s lopen.  Wethouder Krijn van der Spijk. “Op dit moment zien wij daarom ook geen aanleiding om iets te veranderen aan het huidige gebruik van de velden.” De gemeente Katwijk houdt het onderwerp nauwlettend in de gaten en is hierover in gesprek met de bevoegde instanties, zoals de GGD en de voetbalverenigingen. Vooralsnog gaat de gemeente uit van de onderzoeksresultaten van RIVM. Het European Chemicals Agency voert momenteel in opdracht van de Europese Commissie onderzoek uit naar de samenstelling van de stoffen van rubbergranulaat en de effecten daarvan op de gezondheid van mensen. De resultaten worden rond februari 2017 verwacht. “Ook wij wachten de onderzoeksresultaten van de Europese Commissie af”, zegt wethouder van der Spijk. Voor meer informatie zie website RIVM:  http://www.rivm.nl/Documenten_en_publicaties/Algemeen_Actueel/Nieuwsberichten/2016/Sporten_op_kunstgrasvelden Noot aan de redactie Voor meer informatie kunt u contact opnemen met José Schotsborg van de gemeente Katwijk, tel. 071 406 5187 of via het e-mailadres communicatie@katwijk.nl.