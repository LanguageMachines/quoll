DORDRECHT - Naar aanleiding van alle commotie die ontstaan is na een tv-uitzending van Zembla over kankerverwekkend rubbergranulaat: "Deze week is door een uitzending van Zembla discussie ontstaan over mogelijke gezondheidsrisico’s bij het gebruik van rubbergranulaat op de kunstgrasvelden. Gisteren berichtte u op de gemeentewebsite dat ook op de Dordtse kunstgrasvelden (m.u.v. het veld bij OMC) gebruikt wordt gemaakt van rubbergranulaat. Verder geeft u aan het standpunt van het RIVM te volgen en op basis daarvan niet inziet dat het sporten op kunstgrasvelden die bestrooid zijn met rubbergranulaat risico’s oplevert voor de gezondheid. Tegelijkertijd geeft u aan dat de gemeente zich wel degelijk zorgen over mogelijke risico’s en gedegen onderzoek dus absoluut noodzakelijk is. Allereerst wil de Dordtse VVD fractie u danken voor de zeer snelle en duidelijke communicatie naar de sportverenigingen hierover. De VVD heeft nog wel een aantal aanvullende vragen. Zo lazen wij dat er al enkele jaren alternatieven voor rubbergranulaat voorhanden zijn, zoals kurk en synthetisch rubber (TPE). En wij lazen dat RIVM al enkele jaren een waarschuwing op haar website heeft staan over mogelijke gezondheidsrisico’s van rubbergranulaat in kunstgrasvelden. 1) Was de gemeente bekend met de RIVM informatie over de discussie rondom gezondheidsrisico’s van rubbergranulaat, waarvan het RIVM aangeeft dat dit al enkele jaren op haar website stond? Sinds wanneer is de gemeente bekend met het gegeven dat door enkele partijen vraagtekens worden gesteld bij het gebruik van rubbergranulaat? 2) In 2009 en begin dit jaar zijn onderzoeken gedaan door RIVM naar de gezondheid- en milieurisico’s van rubbergranulaat. Daaruit kwam o.a. naar voren dat er zink weglekt uit het rubbergranulaat en adviseert RIVM om bij het einde van de levensduur van een kunstgrasveld de vervuilde constructieve onderlagen te vervangen. Is deze informatie bekend bij de gemeente? Zo ja, bent u het met de VVD fractie eens dat het vanuit duurzaamheidbeleid van de gemeente logisch zou zijn om het gebruik van alternatieve materialen te overwegen? 3) Is de gemeente bekend met de alternatieven voor rubbergranulaat? Waarom heeft de gemeente Dordrecht er niet voor gekozen om deze alternatieve materialen te gebruiken? 4) U schrijft dat bij het kunstgrasveld van OMC ander materiaal dan rubbermateriaal wordt gebruik. Welk materiaal is dat? Wat is de reden dat hier wel ander materiaal wordt gebruikt? 5) Kunt u een inschatting geven wat de snelst mogelijke termijn is waarop met alternatieve materialen gewerkt zou kunnen worden op de kunstgrasvelden van de gemeente en wat de financiële consequenties daarvan zijn?" Tot zover de vraagstelling van de VVD aan het college van B&W van Dordrecht. Zie ook: Gemeente alert op ontwikkelingen kunstgrasvelden (vr, 7 okt 2016) SC Emma stuurt brandbrief naar gemeente voor kunstgrasveld (ma, 19 sep 2016) Aanleg kunstgrasveld Oranje-Wit van start (do, 6 aug 2015) ,,Kunstgras van invloed op successen van Fc Dordrecht" (ma, 9 dec 2013) Lees meer over: kunstgras vvd