05-10-2016 Bodegraven – Het VARA-programma Zembla besteedde woensdagavond 5 oktober aandacht aan de mogelijke gezondheidsrisico’s van het spelen op kunstgrasvelden die zijn ingestrooid met rubbergranulaat. De meeste kunstgrasvelden in Nederland hebben deze structuur. Zo is dat ook het geval met de kunstgrasvelden in onze gemeente. In de uitzending van Zembla spreken deskundigen hun twijfel uit of het wel verstandig is om te spelen op kunstgrasvelden met ingestrooid rubbergranulaat. De rubberkorrels zijn volgens hen mogelijk kankerverwekkend. De rubberkorrels worden gemaakt van gemalen autobanden en daarin zijn hoge waardes van zink, olie en giftige kankerverwekkende stoffen de zogenaamde paks aangetroffen. Uit het onderzoek dat het ministerie van VROM in 2008 door het RIVM liet uitvoeren bleek dat het spelen op dergelijk kunstgras geen risico’s voor de gezondheid oplevert. Echter dit onderzoek blijkt in Zembla allesbehalve solide. De KNVB wil nu een nieuw onderzoek naar de samenstelling van de stoffen van rubbergranulaat en de effecten op de gezondheid van mensen. De Europese Commissie heeft al opdracht gegeven tot zo'n onderzoek. De resultaten van dat onderzoek worden in februari 2017 verwacht. • Bericht: André van Egdom ► Meer lezen over dit onderwerp: http://nos.nl/l/2136047 ► Is het spelen op kunstgras met rubbergranulaat nog wel veilig?