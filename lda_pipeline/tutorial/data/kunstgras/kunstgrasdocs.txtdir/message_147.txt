De gemeente ziet geen reden om sporten op kunstgras af te raden. Sportclubs in de omgeving Groningen volgen dit advies van de gemeente op.  Het televisieprogramma Zembla zond afgelopen woensdag een reportage uit over kunstgrasvelden. Daarin werd geconcludeerd dat er onvoldoende onderzoek is naar de gezondheidsrisico’s van de rubberkorrels op de velden. Ook in Groningen heeft dit tot vragen geleid bij sporters, ouders, clubs en scholen. Op advies van de GGD houdt de gemeente zich aan het RIVM rapport uit 2008. Daarin staat dat kunstgrasvelden veilig zijn. Begin dit jaar heeft het RIVM het rapport opnieuw kritisch tekenen, maar ziet geen reden om anders te oordelen. Toch is het juist dit rapport waar Zembla kanttekeningen bij plaatst. De gemeente deelt wel de hoofdconclusie dat er een vervolgonderzoek nodig is. De Vereniging van Nederlandse Gemeenten heeft het ministerie van Volksgezondheid, Welzijn en Sport gevraagd om daar vaart achter te zetten.