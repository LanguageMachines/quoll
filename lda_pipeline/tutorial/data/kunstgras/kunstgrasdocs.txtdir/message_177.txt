Diverse voetbalclubs willen niet meer dat er op kunstgras gespeeld wordt. Oorzaak: nieuws over van oude autobanden gemaakte rubber korrels (rubbergranulaat), die tussen de grassprieten zitten. Verenigingen in Maarssen, Amersfoort en Zwijndrecht willen (voorlopig) niet meer dat er op kunstgras wordt gespeeld en in Zwijndrecht zijn gisteren de trainingen afgeblazen; clubs in Eindhoven overwegen sluiting van hun kunstgrasvelden. In Den Dolder wil een school niet meer dat kinderen sporten op een veld van de plaatselijke club en de Zeeuwse gemeente Reimerswaal verwijdert de korrels op een veld van VV Krabbendijke. De gemeente Gorinchem heeft de aanleg van een kunstgrasveld opgeschort, terwijl de Zuid-Hollandse gemeente Goeree-Overflakkee nu voor een duurdere variant, zónder rubber, voor achttien aan te leggen kunstgrasvelden kiest. In sommige plaatsen, zoals Ede en Winterswijk, dringen voorzitters van voetbalclubs aan op vervolgonderzoek. Dan zijn er nog de bezorgde ouders: voorzitter Paul Matthieu van SML uit Arnhem ziet 'een ontplofte mailbox' door vragen van ouders. Oorzaak: nieuws over van oude autobanden gemaakte rubber korrels (rubbergranulaat), die tussen de grassprieten zitten.  Volgens tv-programma Zembla was het onderzoek maar het gebruik van rubbergranulaat krakkemikkig en zijn er signalen dat  keepende kinderen vaker leukemie krijgen.  Diepgravend onderzoek De Zembla-uitzending zorgt niet bij iedereen voor onrust. Volgens de KNVB is het niet nodig voetballertjes thuis te houden of velden te sluiten. ,,Wij hebben al eerder bij het onderzoeksinstituut RIVM aangedrongen op nieuw onderzoek. Ik begrijp de onrust, maar voorlopig baseren wij ons op het RIVM dat zegt dat er gewoon gevoetbald kan worden.''  Toxicoloog Martin van den Berg pleit voor een diepgravend onderzoek naar de effecten van de korrels op kinderen. Dat is er tot nu toe niet, daarom adviseert hij kinderen niet zomaar op kunstgras te laten voetballen. Wel wordt in opdracht van de Europese Commissie gekeken naar het rubber, de resultaten van dat onderzoek worden in februari verwacht.  De voetbalclubs die tot sluiting van de velden over gaan zien zich wel geconfronteerd met moeilijkheden. Zij moeten hun planning finaal omgooien, nu er minder plek is om te spelen. In Nederland liggen bijna 2000 voetbalvelden van kunstgras. 