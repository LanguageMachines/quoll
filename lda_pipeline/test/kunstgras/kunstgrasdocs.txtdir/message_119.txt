Paniek in Nederland, sportland. Kan kan binnenkort misschien op de lijst met sportblessures. In een uitzending van Zembla werd deze week bericht dat 90% van de kunstgrasvelden met rubberkorrels bedenkt zijn die mogelijk kankerverwekkend kunnen zijn. De meeste sporters spelen nog gewoon op frisgroen gras op al dan niet hobbelige knollenvelden, maar er zijn ondertussen al bijna 2000 kunstgrasvelden voor voetbal, hockey & overige sportsectoren. En die spelers rennen, rollen, glijden en schaven allemaal over rubberkorrels die van vermalen autobanden zijn gemaakt. Zembla maakte een uitzending (hele item hier) naar aanleiding van een lijst die de Amerikaanse voetbaltrainster Amy Griffin sinds 2009 bijhoudt, en waarop al 230 voetballers staan die op kunstgras spelen en kanker hebben gekregen. Of en in hoeveel gevallen dat door killerkunstgras komt, is onduidelijk. Maar ondertussen trekt wel iedereen het onderzoek in twijfel waarmee in 2006 werd gezegd dat vermalen autobanden prima sportondergrond is: er deden slechts 7 sporters aan mee - allemaal man, en allemaal volwassen. Dat riekt naar rubberfraude. Op de website van het RIVM staan wat frequently asked kunstgrasquestions over het zogenaamde rubbergranulaat, wat samengevat leest als 'We weten niet of het veilig is, maar tot we beter onderzoek hebben gedaan, kun je gewoon doorspelen'. Het AD belde een rondje langs de velden en kwam tot een ander beeld: Overal in het land worden trainingen en wedstrijden geannuleerd & kunstgrasvelden gesloten uit vrees voor de killerkorrels. Opvallend zinnetje op de site van het RIVM: "De voornaamste reden om versnipperde autobanden te gebruiken is een Europese richtlijn die het storten van autobanden verbiedt en verplicht tot hergebruik." Schuld van de EU dus. Alleen jammer dat niemand vervolgens controleert of die rubberen rotzooi aan de normen voldoet: bij sommige metingen was het rotzooigehalte in het rubber 100 keer hoger dan toegestaan. Dan is zelfs sporten dus ineens niet meer zo gezond.