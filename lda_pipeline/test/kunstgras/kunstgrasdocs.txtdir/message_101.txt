DEN BOSCH - De GGD heeft zich ook gemengd in de discussie over een mogelijk gezondheidsrisico bij het spelen op de kunstgras voetbalvelden. Op de website is te lezen dat de GGD de onrust begrijpt maar achter het advies van het RIVM staat. Daarmee zegt de instantie dat ze er niet vanuit gaat dat de toepassing van rubbergranulaat op kunstgras leidt tot risico's voor de gezondheid. De uitzending van Zembla over het kunstgras met rubberen korrels zorgt deze week voor enorm veel onrust. In het televisieprogramma wordt er getwijfeld aan de betrouwbaarheid van onderzoek die het RIVM eerder deed naar dit type kunstgras. Het RIVM liet daarna weten nog steeds achter de conclusie te staan dat spelen op deze velden veilig is. Er loopt nieuw onderzoek maar die cijfers worden pas in februari verwacht.