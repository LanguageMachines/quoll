Beste leden van RODA '23 en andere betrokken,  Deze week is er bij velen onrust ontstaan over de vraag of voetballen op kunstgras waarin korrels van autobanden zijn verwerkt risico's voor de spelers met zich meebrengt. Op de kunstgrasvelden van RODA'23 worden de korrels gebruikt waar nu zoveel over te doen is. Vooral ook ouders maken zich zorgen over de gezondheid van hun kinderen. In de media vinden we vele berichten over de mogelijke schadelijke effecten van de korrels. Er zijn scholen en verenigingen die geen gebruik meer maken van die velden. Andere wachten de ontwikkelingen af; met name ook nieuwe onderzoeken of herbeoordelingen van onderzoeken.  Het bestuur van RODA '23 begrijpt de onrust die er is ontstaan. Niemand wil zijn kinderen of zichzelf in situaties met risico brengen. Tegelijkertijd beleven de spelers plezier aan het voetbal en is bewegen belangrijk voor de gezondheid. Het bestuur heeft zich gebogen over de vraag of er nu maatregelen genomen moeten worden in de zin van het niet meer gebruiken van de kunstgrasvelden. We hebben besloten dit, nu, niet te doen. De berichtgeving in de media met name van de kant van gezaghebbende instituten als het RIVM geven ons nu nog geen aanleiding de velden te sluiten.  Wij zullen nauwgezet de ontwikkelingen volgen en op een later tijdstip, als er meer bekend is, overleggen of we alsnog maatregelen moeten nemen. Voor nu adviseren wij u de adviezen ter hand te nemen van het RIVM en van de KNVB. Zij dringen aan op snel douchen na de wedstrijd en het contact met de korrels zoveel mogelijk te beperken tot de trainingen en wedstrijden. Wij zullen u op de hoogte houden van de verdere gang van zaken.  Voor verdere informatie of anderszins kunt u terecht bij de leden van het RODA '23 bestuur. - Beste leden van RODA '23 en andere betrokken, Deze week is er bij velen onrust ontstaan over de vraag of voetballen op kunstgras waarin korrels van autobanden zijn verwerkt risico's voor de spelers met zich meebrengt. Op de kunstgrasvelden van RODA'23 worden de korrels gebruikt waar nu zoveel over t...